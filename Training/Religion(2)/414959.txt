    Parcis victibus expedita corda
  infusum melius Deum receptant.
  Hic pastus animae est, saporque verus:
    sed nos tu gemino fovens paratu
  artus atque animas utroque pastu          35
  confirmas Pater ac vigore conples.

    Sic olim tua praecluens potestas
  inter raucisonos situm leones,
  inlapsis dapibus virum refovit.
    Illum fusile numen execrantem           40
  et curvare caput sub expolita
  aeris materia nefas putantem

    Plebs dirae Babylonis ac tyrannus
  morti subdiderant, feris dicarant
  saevis protinus haustibus vorandum.       45
    O semper pietas fidesque tuta!
  lambunt indomiti virum leones
  intactumque Dei tremunt alumnum.

    Adstant cominus et iubas reponunt,
  mansuescit rabies fameque blanda          50
  praedam rictibus ambit incruentis.
    Sed cum tenderet ad superna palmas
  expertumque sibi Deum rogaret,
  clausus iugiter indigensque victu:

    Iussus nuntius advolare terris,         55
  qui pastum famulo daret probato,
  raptim desilit obsequente mundo.
    Cernit forte procul dapes inemptas,
  quas messoribus Abbacuc propheta
  agresti bonus exhibebat arte.             60

    Huius caesarie manu prehensa
  plenis, sicut erat, gravem canistris
  suspensum rapit et vehit per auras.
    Tum raptus simul ipse prandiumque
  sensim labitur in lacum leonum,           65
  et, quas tunc epulas gerebat, offert:

    Sumas laetus, ait, libensque carpas,
  quae summus Pater, angelusque Christi
  mittunt liba tibi sub hoc periclo.
    His sumptis Danielus excitavit          70
  in caelum faciem ciboque fortis
  Amen reddidit, Halleluia dixit.

    Sic nos muneribus tuis refecti,
  largitor Deus omnium bonorum,
  grates reddimus et sacramus hymnos.       75
    Tu nos tristifico velut tyranno
  mundi scilicet inpotentis actu
  conclusos regis et feram repellis,

    Quae circumfremit ac vorare temptat
  insanos acuens furore dentes,             80
  cur te, summe Deus, precemur unum.
    Vexamur, premimur, malis rotamur;
  oderunt, lacerant, trahunt, lacessunt,
  iuncta est suppliciis fides iniquis.

    Nec defit tamen anxiis medela;          85
  nam languente trucis leonis ira
  inlapsae superingeruntur escae.
    Quas si quis sitienter hauriendo
  non gustu tenui, sed ore pleno
  internis velit inplicare venis,           90

    Hic sancto satiatus ex propheta,
  iustorum capiet cibos virorum,
  qui fructum domino metunt perenni.
    Nil est dulcius ac magis saporum,
  nil quod plus hominem iuvare possit,      95
  quam vatis pia praecinentis orsa.

    His sumptis licet insolens potestas
  pravum iudicet, inrogetque mortem,
  inpasti licet inruant leones,
    nos semper Dominum patrem fatentes     100
  in te, Christe Deus, loquemur unum
  constanterque tuam crucem feremus.




                         IV. HYMN AFTER MEAT

  Refreshed we rise, and for this bread that feeds,
  By law of man's weak flesh, our daily needs,
    Let every tongue, the Father's praises sing;
  The Father Who on His exalted throne,
  O'er Cherubim and Seraphim, alone
    Reigns in His majesty, Eternal King.

  God of Sabaoth is His name: 'tis He
  Who ne'er began and ne'er shall cease to be,
    Builder of worlds created at His word;
  Fountain of Life that flows from out the sky,
  He breathes within us Faith and Purity,
    Great Conqueror of Death, Salvation's Lord.

  From Him each creature life and vigour gains,
  And over all the Eternal Spirit reigns
    Who cometh from the Father and the Son:
  When, dovelike, on pure hearts the heavenly Guest
  Descends, they are by God's own presence blest,
    As temples where His holy work is done.

  But if the taint of vice or guile arise
  Within the consecrated shrine, He flies
    With speed from out the sin-defiled cell;
  For, driven forth by guilt's black, surging tide,
  The offended Godhead may not there abide
    Where conscious sin and noisome foulness dwell.

  Not chastity nor childlike faith alone
  Build up for Christ an everlasting throne
    Deep in the inmost heart, devoid of shame:
  But watchful ever must His servants be,
  Lest the dark power of sated gluttony
    Should bind about the abode of faith its chain.

  Yet simple saints, content with frugal fare,
  More surely find the Spirit present there,
    Who is our soul's true strength and heavenly food:
  Thy love for us a twofold feast supplies,
  O Father, whence the soul may strengthened rise
    And eke the body gain new hardihood.

  Thus, fed and sheltered by Thy matchless might,
  The lions' hideous roar could not affright
    Thy loyal servant in the days of old:
  He boldly cursed the molten deity
  And stood with stubborn head uplifted high
    That scorned to bow before a god of gold.

  Then Babylon's vile mob with fury glows;
  Death is his doom; and straight the tyrant throws
    The youth to be his savage lions' prey:
  But faith and piety Thou still dost save,
  For lo! the untamed brutes no longer rave,
    But round God's unscathed child they gently play.

  Close by his side they stand with drooping mane,
  The grisly, gaping jaws from blood refrain
    And with rough tongues their whilom prey caress:
  But when in prayer he raised his hands to heaven
  And called the God, from Whom such help was given,
    Close-prisoned, hungry, and in sore distress,

  A winged messenger to earth He sends,
  Who swiftly through the parting clouds descends
    To feed His servant, proven by the test:
  By chance he sees from far the unbought fare
  Which the good seer Habakkuk's kindly care
    With rustic art had for the reapers dressed:

  Then, grasping in strong hand the prophet's hair,
  He bears him gently through the rushing air,
    Still burdened with the platter's savoury load,
  Till o'er the lions' den at last they stayed
  And straightway to the starving youth displayed
    The food thus brought, by God's good grace bestowed.

  "Take this with joy," he said, "and thankful feed,
  The bread that in thy hour of direst need,
    By the great Father sent, Christ's angel brings."
  Then Daniel lifts his eyes to heaven above
  And, strengthened by the wondrous gift of love,
    "Amen!" he cries, and Alleluia sings.

  Thus, therefore, by Thy bounties now restored,
  Giver of all things good, Almighty Lord,
    We render thanks and sing glad hymns to Thee:
  Though prisoned in an evil world we dwell
  Where sin's grim tyrant rules, Thou dost repel
    With sovran power our mortal enemy.

  He roars around us, and would fain devour,
  Grinding his angry teeth when 'gainst his power
    In Thee alone, O God, we still confide:
  By evil things we are beset and vexed,
  Tormented, hated, harassed and perplexed,
    Our faith by cruel suffering sorely tried,

  Yet help ne'er fails us in our time of need,
  For Thou canst quell the lions' rage, and feed
    Our hungry spirits with celestial fare:
  And if some soul no meagre taste would gain
  Of that repast, but thirstily is fain
    Full measure of the heavenly sweets to share,

  He by the holy seers of old is fed,
  And shall partake the loyal reapers' bread
    Who labour in the eternal Master's field:
  For nothing sweeter than the Word can be
  That fell from righteous lips, once touched by Thee,
    And nought can richer grace to mortals yield.

  With this sustained, though vaunting tyranny
  By unjust judgment doom us straight to die,
    And starved lions rush these limbs to tear;
  Confessing ever Thine Eternal Son,
  With Thee, Almighty Father, ever one,
    His cross with faith unshaken will we bear.




                     V. HYMNUS AD INCENSUM LUCERNAE


    Inventor rutili, dux bone, luminis,
  qui certis vicibus tempora dividis,
  merso sole chaos ingruit horridum,
  lucem redde tuis Christe fidelibus.

    Quamvis innumero sidere regiam              5
  lunarique polum lampade pinxeris,
  incussu silicis lumina nos tamen
  monstras saxigeno semine quaerere:

    Ne nesciret homo spem sibi luminis
  in Christi solido corpore conditam,          10
  qui dici stabilem se voluit petram,
  nostris igniculis unde genus venit.

    Pinguis quos olei rore madentibus
  lychnis aut facibus pascimus aridis:
  quin et fila favis scirpea floreis           15
  presso melle prius conlita fingimus.

    Vivax flamma viget, seu cava testula
  sucum linteolo suggerit ebrio,
  seu pinus piceam fert alimoniam,
  seu ceram teretem stuppa calens bibit.       20

    Nectar de liquido vertice fervidum
  guttatim lacrimis stillat olentibus,
  ambustum quoniam vis facit ignea
  imbrem de madido flere cacumine.

    Splendent ergo tuis muneribus, Pater,      25
  flammis mobilibus scilicet atria,
  absentemque diem lux agit aemula,
  quam nox cum lacero victa fugit peplo.

    Sed quis non rapidi luminis arduam
  manantemque Deo cernat originem?             30
  Moyses nempe Deum spinifera in rubo
  vidit conspicuo lumine flammeum.

    Felix, qui meruit sentibus in sacris
  caelestis solii visere principem,
  iussus nexa pedum vincula solvere,           35
  ne sanctum involucris pollueret locum.

    Hunc ignem populus sanguinis incliti
  maiorum meritis tutus et inpotens,
  suetus sub dominis vivere barbaris,
  iam liber sequitur longa per avia:           40

    qua gressum tulerant castraque caerulae
  noctis per medium concita moverant,
  plebem pervigilem fulgure praevio
  ducebat radius sole micantior.

    Sed rex Niliaci littoris invido            45
  fervens felle iubet praevalidam manum
  in bellum rapidis ire cohortibus
  ferratasque acies clangere classicum.

    Sumunt arma viri seque minacibus
  accingunt gladiis, triste canit tuba:        50
  hic fidit iaculis, ille volantia
  praefigit calamis spicula Gnosiis.

    Densetur cuneis turba pedestribus,
  currus pars et equos et volucres rotas
  conscendunt celeres signaque bellica         55
  praetendunt tumidis clara draconibus.

    Hic iam servitii nescia pristini
  gens Pelusiacis usta vaporibus
  tandem purpurei gurgitis hospita
  rubris littoribus fessa resederat.           60

    Hostis dirus adest cum duce perfido,
  infert et validis praelia viribus:
  Moyses porro suos in mare praecipit
  constans intrepidis tendere gressibus:

    praebent rupta locum stagna viantibus      65
  riparum in faciem pervia, sistitur
  circumstans vitreis unda liquoribus,
  dum plebs sub bifido permeat aequore.

    Pubes quin etiam decolor asperis
  inritata odiis rege sub inpio                70
  Hebraeum sitiens fundere sanguinem
  audet se pelago credere concavo:

    ibant praecipiti turbine percita
  fluctus per medios agmina regia,
  sed confusa dehinc unda revolvitur           75
  in semet revolans gurgite confluo.

    Currus tunc et equos telaque naufraga
  ipsos et proceres et vaga corpora
  nigrorum videas nare satellitum,
  arcis iustitium triste tyrannicae.           80
